Misschien ken je hem als "Die jongen met die dwarsfluit" of als "Die human beatbox" of ken je hem als tv-presentator (van Het Klokhuis en af en toe VARA Laat) of heb je zijn eerste show Extreem! en tweede show "Mix" gezien op tv of DVD. Misschien ken je dit multitalent wel helemaal niet, dan wordt het zeker tijd dat je zijn derde cabaretshow gaat zien.
"Schaap" is een programma dat gaat over de wolf in Klaas. Hij zet dit thema in een flitsende show met behulp standup, types, improvisaties en muziek op het podium neer! Klaas is zijn hele leven al bezig door iedereen aardig gevonden te worden. Altijd maar voldoen aan de verwachtingen van anderen. Maar is dat eigenljik wat deze muzikale entertainer wil? In deze voorstelling wil Klaas laten zien wat hij wil en probeert hij door zichzelf heen te breken. Zal het hem deze avond lukken om eerlijk te zijn tegen zichzelf? Zal hij zich ooit laten gaan?

Beeld: 4:3
Geluid: Nederlands 5.1 & 2.0
110:00 minuten