Koen en Kris Wauters spraken van een sabbatjaar, een lange rustpauze en even iets anders: 2011 zal duidelijk niet de geschiedenisboeken ingaan als het meest productieve jaar van Clouseau. Uit angst dat het publiek de groep na die rustperiode vergeten zal zijn bedachten Henk Rijckaert en Bert Gabriels een geniaal plan. In een videoclip tonen ze hoe Clouseau relevant kan blijven voor alle fans, en dat voor nog minstens een nieuwe 30 jaar... Of zo... 

Verder zoeken Henk, Bert en Thomas in deze zesde aflevering een antwoord op vragen als: Hoe zouden onze tieners eruitzien als ze naar professionele stylisten luisterden?, Wat fluistert uw auto? en Waarom moet je niet altijd blij zijn met iets wat je gratis krijgt?
