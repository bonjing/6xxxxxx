De gezelligste spelshow van de zaterdagavond is te zien bij RTL 4! Elke zaterdag is het weer ouderwets genieten met nieuwe afleveringen van Ik Hou Van Holland, onder bezielende leiding van Linda de Mol, die vakkundig wordt bijgestaan door teamcaptains Jeroen van Koningsbrugge en Guus Meeuwis.

Het recept blijft als vanouds; Linda, Jeroen en Guus krijgen iedere week Nederlandse prominenten op bezoek, die hun kennis op het gebied van Nederlandse film, muziek, sport, spelling en televisie tentoonspreiden. Dit gebeurt door het spelen van de oude vertrouwde Ik Hou Van Holland-spellen, maar dit seizoen zijn er ook nieuwe spellen die zorgen voor veel hilariteit.