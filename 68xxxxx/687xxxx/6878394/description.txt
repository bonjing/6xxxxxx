DE HONGERSPELEN:


Beschrijving
 Katniss Everdeen woont in het 12e en armste district van Panem, het land dat ooit bekendstond als Noord-Amerika. Met haar moeder en haar zusje Prim leidt ze een armoedig leven, getekend door het keiharde regime van het welvarende Capitool. Jaarlijks worden de Hongerspelen uitgevaardigd: 24 door loting aangewezen tributen, een jongen en een meisje uit elk district, gaan een strijd op leven en dood met elkaar aan. En dit jaar wordt Prim uitgeloot... Katniss weet dat de Hongerspelen een doodvonnis voor haar jonge zusje betekenen en besluit haar plek in te nemen. Onder het oog van de hele bevolking van Panem, die de strijd als bron van vermaak volgt, begeeft ze zich in de gemanipuleerde arena. Gevangen in een meedogenloos web van bruut geweld, gemanipuleerde tv-beelden en corrupte politici komt Katniss voor de keus staan: hoe ver zal ze gaan om te overleven? DE HONGERSPELEN is een ultieme leeservaring die niemand mag missen!
 

Recensie(s)
NBD|Biblion recensie
 Het verhaal speelt zich af in de toekomst. Na een burgeroorlog is van Noord-Amerika het land Panem overgebleven, bestaande uit het welvarende Capitool met twaalf daaraan ondergeschikte districten, waarin veel armoede en onvrijheid heersen. In de jaarlijkse Hongerspelen moeten 24 kinderen, uit elk district een jongen en een meisje, strijden op leven en dood in een 'Big Brother'-omgeving. Katniss Everdeen (16, ik-figuur) uit het 12e, armoedigste district springt in de bres voor haar jongere zusje Prim wanneer deze wordt uitgeloot. Na een wat aarzelend begin krijgt het verhaal vaart in het tweede en derde deel. Het thema is gedurfd: een strijd op leven en dood tussen twaalf- en achttienjarigen, als vorm van vermaak. Wie is de slimste overlever? De auteur creeert een eigen begrippenkader dat zijdelings doet denken aan Harry Potter. Ze combineert overlevingstechnieken uit de traditie van Jean Auels prehistorische romans met ultramoderne technologie. Het slot lijkt voorspelbaar, maar is dat niet. Spanning, romantiek en het open einde maken nieuwsgierig naar het volgende boek in deze serie, 'Vlammen'*. Vanaf ca. 14 jaar.
 
(NBD|Biblion recensie, C. la Roi) 






VLAMMEN

Beschrijving
 Hoe onwaarschijnlijk ook, Katniss en Peeta hebben de Hongerspelen gewonnen. Maar ze hebben met hun overwinning de toorn van het Capitool over zich afgeroepen en de consequenties zijn afschuwelijk....In dit zinderende vervolg op Hongerspelen wordt Katniss meer op de proef gesteld dan ooit tevoren.
 

Recensie(s)
NBD|Biblion recensie
 Katniss (17, ik-figuur) woont met haar moeder en zusje in de Overwinnaarswijk in district 12. De twaalf districten worden geregeerd vanuit het Capitool. Op een dag treft Katniss president Snow thuis aan. Het blijkt dat in een aantal districten opstanden dreigen tegen het Capitool. Katniss moet binnenkort met Peeta als overwinnaars van de Hongerspelen een toer langs de districten maken. De president dreigt haar vriend Gale te laten vermoorden, als Katniss de opstanden niet weet te voorkomen. Maar hoe kan een meisje het opnemen tegen de toorn van het Capitool, en wil ze dat wel? Tweede deel in de trilogie 'De Hongerspelen'. Ook dit deel kun je niet meer wegleggen als je er eenmaal in begonnen bent. Het blijft lang spannend welke kant het verhaal op zal gaan: opstanden die uitbreken, leiding geven aan tributen in nieuwe Hongerspelen, bestaat district 13 echt? Het boek is in de tegenwoordige tijd geschreven, waardoor duidelijk blijkt dat Katniss ook niet weet wat er gaat gebeuren. Dit vergroot de betrokkenheid van de lezer. In het eerste gedeelte zijn er enkele terugverwijzingen naar het eerste boek, verder verloopt het verhaal chronologisch. Het is verdeeld in drie delen, elk deel eindigt met een cliffhanger, ook het laatste... Vanaf ca. 14 jaar.
 
(NBD|Biblion recensie, M. Migchelsen) 





spotgaai


Beschrijving
 Het onmogelijke is gebeurd: Katniss Everdeen heeft de Hongerspelen twee keer overleefd. Maar ze mag dan wel levend uit de bloedige arena zijn gekomen, dat betekent nog niet dat ze veilig is. Het Capitool geeft haar de schuld van de onrust in Panem. En president Snow heeft bovendien meer dan duidelijk gemaakt dat Katniss niet de enige is die daarvoor zal boeten. Haar vrienden, haar familie; heel District 12 loopt gevaar. Dit bloedstollende slot van de Hongerspelen -trilogie verslaat alles. Wees gewaarschuwd: dit boek neemt je leven compleet over.
 

Recensie(s)
NBD|Biblion recensie
 Katniss (17, ik-figuur) is uit de arena gered door de rebellen. Ze is naar het geheime District 13 gebracht, het bolwerk van de opstand tegen het Capitool. De rebellen willen dat Katniss de spotgaai wordt, het symbool van de opstand. Peeta is door het Capitool gevangengenomen. Als Peeta op televisie oproept tot een staakt-het-vuren, voelt Katniss dat dat in ieder geval niet mag gebeuren, en besluit ze de spotgaai te worden. Met alle gevolgen van dien. Derde en afsluitende deel van de 'Hongerspelen'-trilogie*. Het verhaal is minder verrassend dan de eerste twee delen. Het is iets duidelijker waar het heen zal gaan. Wel is het op dezelfde boeiende manier geschreven. Je kijkt als lezer door de ogen van Katniss, die in de tegenwoordige tijd beschrijft wat er gebeurt. Er is minder actie, maar wel een continue spanning op de achtergrond en een grimmige sfeer. Katniss is voordurend in tweestrijd of de oorlog wel goed is en of er zo veel doden moeten vallen. Het verhaal bestaat uit drie delen, die langzaam naar een climax toe werken. Vanaf ca. 14 jaar.
 
(NBD|Biblion recensie, M. Migchelsen) 

Hashcode:
E201A4AE4D8FF5BE893970CE3DEA4A5F45AF78AC

NLT-RELEASE IS TERUG KOM SNEL NAAR DE SITE:
 
http://www.nlt-release.nl

By Linday


By Linday :D [/center]