In een nieuwe uitzending van College Tour is niemand minder dan Sir Richard Branson te gast. Hij kwam voor de opname met zijn privevliegtuig naar Rotterdam.

Branson spreekt met Twan Huys over het ontstaan van zijn Virgin-imperium in zijn tienerjaren. Veel bedrijven nemen zichzelf te serieus. Als mensen het grootste deel van de tijd werken, moet het leuk zijn.
Bransons vriendschap met de koningin en zijn liefde voor Nederland ,waar hij ooit zijn eerste vriendinnetje leerde kennen, komen ter sprake. Hij maakt zich zorgen over het strenger wordende drugsbeleid in Nederland. Het is heel belangrijk dat de Nederlandse overheid drugsproblematiek ziet als een gezondheidsprobleem en niet als criminaliteit, aldus Branson. Ook de eurocrisis is onderwerp van gesprek. We gaan een paar pittige jaren tegemoet. Om te beginnen zou niemand werkloos moeten zijn, het werk zou beter verdeeld moeten worden.

En Branson legt uit hoe kitesurfen met een naakt fotomodel op je rug een burn-out kan voorkomenâ€¦