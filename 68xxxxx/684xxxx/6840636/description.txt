Deze eerste aflevering onderzoekt hoe wetenschappers in de loop der jaren hebben geworsteld met het irrationele en complexe hersendomein van de emoties. Michael Mosley praat met mensen die betrokken waren bij een aantal historische en soms omstreden experimenten, zowel de proefpersonen als wetenschappers. Veel van die onderzoeken zijn op film geregistreerd. Zo zie we hoe een jongen geleerd wordt om bang te zijn van alledaagse voorwerpen, babyaapjes krijgen een nieuwe moeder, gemaakt van ijzerdraad en stof, en een volwassene gedraagt zich in naam van de wetenschap gewelddadig in het bijzijn van een groep kleuters. Michael neemt zelf deel aan een nieuw experiment dat de werking van emoties probeert te doorgronden.