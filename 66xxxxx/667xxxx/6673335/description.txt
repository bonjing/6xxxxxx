Over het album

The War of the Worlds bevat Richard Burton als de verteller-protagonist, Justin Hayward (van The Moody Blues), Phil Lynott (van Thin Lizzy), Julie Covington (Don't cry for me Argentina) en David Essex.

"Forever Autumn", "Thunder Child", en "The Spirit of Man" zijn enkele van de meest herkenbare individuele nummers van het album."Forever Autumn" belandde in het Verenigd Koningrijk zelfs in de top 10, en werd toegeschreven aan Justin Hayward. Veel van de teksten van de muzieknummers werden geschreven door voormalige Elton John tekstschrijver Gary Osborne.

Om de uitgave in 1978 te promoten werd een speciaal album verkocht aan radiostations. Speciale introâ€™s en eindes moesten worden toegevoegd aan enkele nummers omdat deze niet waren geschreven voor een radio-uitzending. Deze radioversie werd zo goed ontvangen dat CBS in 1981 besloot deze versie ook uit te brengen onder de titel Highlights from Jeff Wayne's Musical Version of The War of the Worlds.

De cover van het album werd getekend door Peter Goodfellow, Geoff Taylor en Michael Trim. De driepoot afgebeeld op de cover is een van de bekendste versies van dit Martiaanse voertuig.

Twee Spaanstalige versies van het album kwamen uit in 1978, waarvan een met Anthony Quinn in de rol van de verteller. Een Duitse versie kwam uit in 1980 met Curd JÃ¼rgens als de verteller.

Op 24 december 1978, tussen 17.00 uur en 18.30 uur heeft de Nederlandse radiozender Radio Veronica een Nederlandstalige versie uitgezonden. Hierin waren de stemmen te horen van o.a. Jan van Veen als de verteller, Peter Koelewijn als de predikant, Willem Duyn als de soldaat en Patricia Paay als Beth. Dit betrof een eigen productie en is nimmer op LP of CD uitgebracht.

Het album diende als inspiratie voor het computerspel Jeff Wayne's The War of the Worlds, gemaakt door Rage Software. Dit spel bevatte de machineontwerpen en de muziek van het album.

Op 23 juni 2005 werd het originele album opnieuw uitgebracht in twee vormen: een geremasterde 2 disc-Hybrid Multichannel sacd-set; en een 7 disc-"Collector's Edition" met veel extra's zoals verschillende remixen van de nummers.
[bewerken] 