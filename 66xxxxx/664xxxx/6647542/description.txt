
Beschrijving
Met de Amerikaanse Revolutie op het punt van uitbreken wordt Jamie door de gouverneur gevraagd te helpen de kolonisten kalm te houden. Jamie heeft echter van Claire gehoord dat over drie jaar de Onafhankelijkheid zal worden uitgeroepen en dat iedereen die trouw is aan de kroon gedood of verbannen zal worden. Een lastig dilemma voor Jamie, en zijn problemen worden alleen nog maar groter als de kolonisten die hij wil helpen ervan overtuigd raken dat Claire een heks is en haar op de brandstapel willen... 


Recensie(s)
NBD|Biblion recensie
In 1773 wordt de in Amerika wonende Schot Jamie Fraser door de Britse gouverneur-generaal gevraagd indiaans vertegenwoordiger van de Kroon te worden, in de hoop dat hij kan helpen de spanning tussen kolonisten en Brits bestuur te verminderen. Na grote aarzeling accepteert hij, wat grote gevolgen heeft voor zijn gezin. Zijn vrouw, de genezeres Claire wordt door kolonisten ontvoerd, mishandeld en verkracht, mede omdat ze een heks zou zijn. Jamie kan haar bevrijden, blijft in functie, maar geeft die eind 1774 op, omdat die niet rijmt met zijn persoonlijke overtuiging. In 1775 kiest hij openlijk voor de rebellen, wat ertoe leidt dat hun huis in brand wordt gestoken. Zelf kunnen ze ontsnappen. Het zesde deel in de 'Reiziger-cyclus' die wereldwijd een succes is. Dit deel, dat wordt voorafgegaan door 'Het vlammende kruis', is opnieuw heel boeiend voor lezers met een lange adem. Er gebeurt enorm veel, soms wat te veel, in hoog tempo, er is romantiek en passie en ondanks tegenslagen komt ook veel weer goed. Redelijke vertaling. Paperback, zeer kleine druk.



Voor de nieuwste films en muziek ga je naar:
 
http://www.movierecensies.nl


By Linday