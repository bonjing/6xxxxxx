Alexander Smit, ooit door Jan Foudraine de 'Spion van God' genoemd, woonde en leefde in Amsterdam aan de Prinsengracht.
Hij was een leerling van Nisargadatta Maharaj en heeft de Advaita traditie van Nisargadatta op geheel eigen wijze voortgezet.
Net als Nisargadatta was Alexander in zijn omgang met 'leerlingen' niet gemakkelijk.
Op bijeenkomsten eiste hij volledige aandacht bij wat er zich voltrok en nam geen genoegen met halve of onduidelijke antwoorden op zijn vragen.
Alexander hield ervan om af en toe 'de knuppel in het hoenderhok te gooien' om vervolgens te zien wat voor effect dit had!