
Draken van een gevallen Zon:

Veertig jaren zijn verstreken sinds de vernietigende Oorlog van de Chaos. De goden hebben het volk van Krynn verlaten. Wrede, machtige draken hebben het continent Ansalon in hun greep en eisen schatting van de onderworpen bevolking.

Dan steekt er een magische orkaan op over Ansalon. Branden en overstromingen, dood en verderf volgen.

In de ronkende wanorde staat een jonge vreemdelinge op. Haar mystieke lot hangt samen met dat van Krynn, want zij weet als enige de waarheid omtrent de toekomst, die bepaald wordt door een angstaanjagend geheim uit Krynns verleden. 



Dragonlance werd in 1983 door Tracy Hickman ontworpen als wereld voor een groots nieuw spel. Spoedig daarna ontstonden, in samenwerking met Margaret Weis, vele games en fantasyromans. Ook Draken van een Gevallen Zon behoort tot de Dragonlance-groep. 


Draken van een Verloren Ster:

Het volk van Krynn is onderworpen aan een geheimzinnige kracht. Een jonge vrouw roept een onbekende god aan om haar leger van donker geharnaste ridders de overwinning te schenken.

Tegelijkertijd worden de levenden van hun magie beroofd. En een drakenheer bedreigt Silvanesti, het geliefde land der elfen.

Temidden van deze wanorde worstelt een groep dappere onbaatzuchtige helden tegen een onsterfelijke macht. Zal de invallende duisternis alle hoop, alle geloof, alle licht opslokken? 


Draken van een verdwenen Maan:

Oorlogsvlammen verzengen Ansalon. Het leger van de dode zielen trekt op onder aanvoering van de mystieke strijdster Mina.

Een kleine groep helden voert het wanhopige gevecht aan, tegen alle beter weten in. Dan komen twee onwaarschijnlijke hoofdpersonen te voorschijn.

De een is Malys, die niet gemakkelijk afstand zal nemen van Mina's heerschappij. De ander, de fiere Tasslehoff, keert terug van een vreemde reis die op onthutsende en onvoorziene wijze zal eindigen. 


Voor de nieuwste films en muziek ga je naar:
 
http://www.movierecensies.nl


By Linday