Bezitters van een iPad, iPhone of iPod zijn doorgaans erg blij met hun Apple-product, maar wat als dit na anderhalf jaar kapot gaat?
Apple is een van merken met een grote groep echte fans. Mensen die uren in de rij voor de winkel staan om de nieuwste iPad of iPhone te bemachtigen, ondanks de forse aanschafprijs. Als je nieuwe aanwinst het dan binnen twee jaar begeeft, dan reken je natuurlijk op een vorstelijke garantieregeling. Maar niets is minder waar.

Op het moment dat een Apple product binnen twee jaar stuk gaat, buiten uw schuld, krijg je volgens Apple slechts 1 jaar fabrieksgarantie. Dat is in strijd met de wet. Op grond van de wet heeft de consument in beginsel recht op kosteloos herstel of vervanging als het apparaat eerder stuk gaat dan je in redelijkheid mocht verwachten, mits de consument het apparaat op een normale manier heeft gebruikt. 

Radar ging met de verborgen camera op pad bij zowel Apple Premium Resellers als Applestores die van Apple zelf zijn. In de meeste gevallen houden de winkels zich niet aan de wet. En dan sta je als consument met lege handen.