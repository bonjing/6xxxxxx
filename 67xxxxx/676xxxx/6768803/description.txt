Zonde van de zendtijd maakt het wachten op trein en in de file aangenamer. Elke dag verliezen tienduizenden treingebruikers en autobestuurders hun tijd en hun geduld. Is het niet door de zoveelste treinvertraging, dan is het door een nieuwe structurele file op de snelweg. Zonde van de Zendtijd doet geen poging om de treinen op tijd te laten rijden of de files op te lossen, maar heeft wel iets bedacht om tenminste dat wachten aangenamer te maken. Verder zoeken Henk, Bert en Thomas in deze vierde aflevering een antwoord op vragen als: Waar vind je goedkope werkkrachten om je huis te verbouwen? Met welke ingrepen krijg je de premie van je autoverzekering naar beneden? En hoe goed hebben de politici opgelet tijdens hun mediatraining?