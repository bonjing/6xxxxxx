De Rekenkamer duikt in de kosten van onze werklozen.

Er zijn meer dan 400.000 werklozen in Nederland en die worden allemaal betaald door de staat. Ons stelsel van sociale zekerheid kost bijna 12 miljard euro per jaar en iedere Nederlander betaalt hier jaarlijks ruim â‚¬ 700 aan mee.

Samen met Sofie van den Enk, Ajouad El Miloudi en Sander de Kramer onderzoekt rekenmeester Stefan Stasse wat we eigenlijk betalen en waarom.

Sofie bezoekt de cursus solliciteren die werklozen kunnen volgen om sneller aan het werk te komen. Sollicitatiebrieven schrijven is verplicht en al die werklozen samen schrijven ruim 28 miljoen sollicitatiebrieven per jaar. Wat kost dit eigenlijk?

Ajouad spreekt een bijstandsmoeder die gedeprimeerd raakt van de situatie. Zij moet vijf jaar sparen om een weekendje weg te kunnen met haar kinderen. Zij is niet alleen; de extra zorgkosten voor depressieve werklozen bedragen ruim 60 miljoen!

En Sander loopt mee met de Sociale Recherche die werklozen bespiedt om te controleren of hun uitkering wel rechtmatig is. Een heel apparaat aan mensen is er mee gemoeid om de werkloosheid te minimaliseren. En dat terwijl deskundigen in De Rekenkamer aan Stefan Stasse komen vertellen dat 4 a 5% werkloosheid noodzakelijk is voor een gezonde economie! Oftewel; we hebben baat bij de 400.000 werklozen...