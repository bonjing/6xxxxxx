House Ibiza is het nieuwe belastinggeld verslindende programma van omroep PowNed. Gewoon omdat het kan. In een schitterend huis op Ibiza ontvangen Rutger Castricum en Dominique Weesie gasten uit de wereld van de politiek, media, sport en entertainment. Met andere woorden: de hele dag aan het zwembad hangen, flink feestvieren en af en toe een beetje mijmeren over de zin van het leven en hoe zwaar het allemaal is. 

Ja, het mag wat kosten op Ibiza, maar dan heb je ook wat. De champagne vloeit rijkelijk want dat er Ã¼berhaupt gasten bij Dominique en Rutger durven overnachten is al voldoende reden voor een feestje. Daarnaast maken verslaggevers Daan Nieber en Jojanneke van den Berge reportages over het eiland Ibiza. Ze brengen het nachtleven in kaart: welke DJ draait in welke club en waar moet je zijn op Ibiza. Ze bekijken de betere huizen op het eiland en gaan ze op zoek naar de hippie-roots van Ibiza.