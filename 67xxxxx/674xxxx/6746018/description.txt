Veronica wil een leuk aanbod presenteren op de vrijdagavond, waar veel mensen zijn verknocht aan talentenjachten (RTL 4), kroegpraat over voetbal (RTL 7) of crimeprogrammaâ€™s van de lage landen (Nederland 1). Al geruime tijd doet Top Gear het goed op die vrijdag van Veronica, daarvan begint vanavond een nieuwe serie aangevuld door Ranking the Cars. De titel is natuurlijk een knipoog naar het BNN-programma, Ranking the Cars heeft verder weinig te maken met het rangschikken van autoâ€™s. Veronica-gezicht Lauren Verster gaat op zoek naar bijzondere verhalen van automobilisten en hun auto.
In de eerste aflevering ontmoet ze in Laren een topman van een warenhuis die een collectie heeft van maar liefst vijftien autoâ€™s. Het pronkstuk uit zijn collectie is een Amphicar waarvan er minder dan tien in Nederland zijn. Een wens van Lauren komt uit als ze zelf mag ervaren hoe het is om in zoâ€™n unieke auto te rijden en te varen. Ook ontmoet ze in Laren iemand die ze daar niet snel had verwacht; een gabber in een oude Chevrolet Impala. Lauren rijdt een stukje met hem mee en gaat in een persoonlijk gesprek op zoek naar zijn verhaal.

Amerika staat bekend als het land van de extremen en dat geldt zeker ook voor de autoâ€™s die daar rijden. Jorrit van der Kooi weet ze te vinden en de Amerikanen willen hem maar al te graag vertellen over hun exclusieve wagens en levensstijl. Zo ontmoet hij in de eerste aflevering een filmregisseur die hem zijn bijzondere auto laat zien, een Donk. Ook ontmoet hij twee rappers die rijden in een matzwarte en gloednieuwe custom made Chevrolet Camaro. In tegenstelling tot wat Jorrit dacht, blijken het twee heel nette jongens te zijn.