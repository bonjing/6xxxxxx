Audioboek - Robert Jordan - Het Rad des Tijds Boek 3 - De herrezen draak

Beschrijving
 HET RAD DES TIJDS is een meerdelige saga over de vervulling van bijna vergeten voorspellingen. De boeken van de cyclus zijn zowel zelfstandig leesbaar als delen van het grotere geheel. Dit epos van Robert Jordan staat op een veel hoger peil dan de meeste fantasy: groots en meeslepend, vol subtiele humor, warme menselijkheid en adembenemende spanning, in een betoverende wereld die volledig tot leven komt.

Eindelijk is hij gekomen: de Herrezen Draak - de lang voorspelde leider die de wereld zal redden en hem daarbij zal verwoesten, de redder die in zijn waanzin allen zal doden die hem na staan. Rhand Altor kan niet langer ontkennen wat hij is. Hij kan de Ene Kracht geleiden, maar weet die gave niet te beheersen. Rhand weet dat hij de Duistere moet weerstaan. Maar hoe? Egwene, Elayne en Nynaeve naderen Tar Valon, om de doodzieke Mart te laten Helen. Wat staat hun daar te wachten, nu ze weten dat er ook onder de Aes Sedai Duistervrienden zijn? Veel zal duidelijk worden in het Hart van de Steen, een knoop in het Patroon van de Eeuw, een test voor de Herrezen Draak...


 
Recensie(s)
NBD|Biblion recensie
 Vierduizend jaar geleden eindigde de Eeuw der Legendes toen 'Lews' Therin, de 'Draak' de wereld overleverde aan de Duistere, die verslagen werd. Sindsdien weeft een mystiek patroon het web van het lot om de Duistere tegen te houden. Het is een vreemde wereld vol magische wezens, mystieke vrouwen die dromen weven, de sinistere Verzakers die het Licht verzaakten om de Duistere te dienen, en griezelwezens zoals de grijzels en de Duisterhonden. Valse 'Draken' zijn opgestaan, gediend door de Duistervrienden. Rhand Altor beleeft heel wat avonturen voor hij aanvaardt dat hij de Herrezen Draak is, de herboren Lewis Therin. In Tyr vindt hij het magische zwaard Callandor en verslaat daarmee (opnieuw tijdelijk) Ra'abramon, de Duistere. Parallel met zijn queeste volgen we de avonturen van zijn gezellen (uit de vorige boeken), waaronder Egwene die haar occulte krachten ontwikkelt. Een boeiend fantasy-avontuur, dat heel wat griezel bevat, maar hopeloos ingewikkeld wordt door de overvloed aan personages en nieuwe begrippen. Kennis van de voorgaande boeken (Het Oog van de Wereld; De Grote Jacht, a.i.'s 94-04-146-X en 95-48-116-8) is vereist en het raadplegen van de appendix is vaak nodig. Normale druk. Zie ook a.i. 93-07-315-1.
(Biblion recensie, E.C. Bertin.) 

TBS