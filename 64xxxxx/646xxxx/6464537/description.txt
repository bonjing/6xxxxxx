Audioboek - Robert Jordan - Het Rad des Tijds Boek 6 - HEER VAN CHAOS


Beschrijving
 Het Rad des Tijds is onbetwist de meest aansprekende fantasy-cyclus van de afgelopen decennia. In dit ambitieuze epos verhaal Robert Jordan van een profetie die langgeleden is gedaan, van een eeuw die langgeleden is voorspeld, de eeuw die nu is wedergekomen op het Rad des Tijds. Alles wat was, wat is en wat zal zijn dreigt nu onder de Schaduw verloren te gaan. Want zo staat het geschreven... Het ogenblik waarop de laatste strijd zal beginnen is daar. De naties zijn ten prooi gevallen aan de gevreesde Verzakers, die de terugkeer van de Duistere voorbereiden. De enige die mogelijk in staat is de snode plannen te voorkomen, is Rhand Altor. Maar hij is nog in Rhuidean en wacht daar op de uitkomst van het beraad van de Aielstammen. Zullen zij zich onder zijn banier scharen, of niet? En dat terwijl er geen tijd te verliezen is...
 



Recensie(s)
NBD|Biblion recensie
 De voorspellingen zeggen dat drie mensen het mystieke Patroon van de wereld zullen herschikken, nu 4000 jaar na het 'Breken' van de wereld toen het Kwaad (de 'Duistere') voor het eerst verslagen werd. Rhand Altor is een van die mensen, de 'Herrezen Draak' en semi-reincarnatie van Lews Therin, wiens geest Rhand in zijn eigen bewustzijn terugvindt en waarmee hij tegen wil en dank leert samenwerken. De dienaars van de Duistere streven meer dan ooit naar zijn terugkeer. Demandred contacteert De Grote (boze) Heer zelf bij de Bres waarachter de Grote Heer gevangen zit, maar de scheiding met de wereld wordt almaar zwakker. Demandred vraagt raad om de Herrezen Draak te vernietigen. De Witte Toren eist de gevangenneming van Rhand, die de Toren confronteert, terwijl hij tevens probeert de volken te verbinden voor de komende grote strijd tegen het kwaad. Boeiend, vlot geschreven fantasy-epos over de continue strijd tegen een komend Kwaad dat de wereld kan vernietigen. Elk deel van deze reeks is dikker en complexer door de toevloed van personages. Voorzien van kaarten en (noodzakelijk) register van namen, plaatsen en gebeurtenissen. Kennis van voorgaande delen is vereist. Kleine druk.
 
(Biblion recensie, Redactie) 