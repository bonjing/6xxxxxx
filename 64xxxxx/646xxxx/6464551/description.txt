Audioboek - Robert Jordan - Het Rad des Tijds Boek 9 - HART VAN DE WINTER


Beschrijving
 De gemoederen lopen hoog op, de spanning neemt toe. Rhand en Min zijn op de vlucht maar laten op vele plakken vallen voor hun belagers achter. Elders, in Caemlin, merkt Elayne dat een troonopvolger het niet gemakkelijk heeft. Naast opstand, intriges en ambitieuze troonpretendenten heeft ze te maken met veeleisende en zeer verschillende groepen geleidsters. Dan wordt haar aandacht gevraagd voor een dringend probleem aan de noodgrens van Andor. Intussen probeert Cadsuane Sedai te doorzien wat Rhand van plan isâ€¦
 



Recensie(s)
NBD|Biblion recensie
 In het negende deel van dit groots opgezette, immens populaire fantasy-epos zijn de held Rhand en zijn volgelingen op de vlucht. Raadsvrouwe Cadsuane probeert Rhands plan te doorgronden en troonpretendente Elayne heeft te maken met opstand, intriges en problemen aan de noordgrens van Andor. Perijn is op zoek naar Faile die met haar gevolg gevangen wordt gehouden door Sevanna's krijgers. Maar eigenlijk is het niet meer mogelijk om de steeds ingewikkelder wordende intrige van deze fantasy-cyclus met zijn vele verhaallijnen en talloze verwikkelingen en personages samen te vatten. Zelf lezen dus, waarbij kennis van de voorafgaande acht delen strikt noodzakelijk is. Jordan is een van de groten in dit genre en dit is dan ook een boeiend, vlot geschreven fantasy-verhaal waarin een voortdurende strijd tussen goed en kwaad in een semi-middeleeuwse magische wereld wordt uitgevochten. Volgens kenners is dit negende deel, na twee wat zwakkere delen, weer beter. Er volgen nog drie delen. Met kaart en uitgebreid register. Zie www.thewheelshub.agrino.org voor verdere informatie. Kleine druk.
 
(Biblion recensie, Redactie) 

TBS