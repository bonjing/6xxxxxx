Audioboek - Robert Jordan - Het Rad des Tijds Boek 1- Het oog van de wereld


Beschrijving
 In het ooit zo vredige dorpje Emondsveld breken roerige tijden aan. Grote gebeurtenissen in de buitenwereld, eerder slechts verre geruchten, werpen hun donkere schaduw over Emondsveld. En daar blijft het niet bij. De komst van onbekende vreemdelingen brengt grote veranderingen met zich mee, veranderingen die niet zijn terug te draaien en die voorgoed het leven van alle betrokkenen zullen veranderen. Er moet iets gebeuren, zoveel is duidelijk. Het gevolg is dat vijf jonge Emondsvelders van huis en haard vertrekken en zo het middelpunt worden van een vernietigende reeks gebeurtenissen die de wereld in heftige beroering zullen brengen.
 



Recensie(s)
NBD|Biblion recensie
 Dit is een herdruk van het eerste deel van de zeer populaire fantasy-reeks 'Het rad des tijds', dat in 1990 verscheen en waarvan in 1994 een Nederlandse vertaling werd uitgebracht, die inmiddels enkele malen is herdrukt. Op het aanpassen aan de nieuwe spelling en het corrigeren van wat foutjes na is de vertaling niet gewijzigd. Wel is er een andere omslagillustratie. Vijf jongelingen uit een onbeduidende dorpje moeten een vitale queeste ondernemen. Inmiddels zijn tien vervolgdelen verschenen; ook is er inmiddels een afzonderlijk encyclopedisch overzicht van personen, plaatsen en begrippen die in de serie voorkomen. De nog lopende serie zal uiteindelijk uit minimaal twaalf delen gaan bestaan, die alle door Luitingh zullen worden uitgegeven. Het boek is voorzien van enkele zwartwitvignetten en kaartjes; bovendien bevat het een appendix met een alfabetisch overzicht van personen, plaatsen en begrippen. Kleine druk.
 

TBS