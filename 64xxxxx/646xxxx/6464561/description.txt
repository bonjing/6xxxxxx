Audioboek - Robert Jordan - Het Rad des Tijds Boek 11 - MES VAN DROMEN




Beschrijving
 Het Rad des Tijds is onbetwist de meest aansprekende fantasy-cyclus van de afgelopen decennia. In dit ambitieuze epos verhaalt Robert Jordan van een profetie die lang geleden is gedaan, van een eeuw die lang geleden is voorspeld, de eeuw die nu is wedergekomen op het Rad des Tijds. Alles wat was, wat is en wat zal zijn dreigt nu onder de Schaduw verloren te gaan.Want zo staat het geschreven''
 
Boek 11. Mes van dromen.
 
Het weefsel van de werkelijkheid wordt almaar dunner. Alle voortekenen wijzen erop dat Tarmon Gai'don, de Laatste Slag, ophanden is. Weliswaar bereidt Rhand Altor zich voor op de confrontatie met de Duistere, maar eerst moet hij een wapenstilstand zien te bewerkstelligen met de Seanchaanse legers, want die putten zijn troepen steeds meer uit. De andere hoofdrolspelers, Perijn en Mart, Elayne en Egwene, allemaal hebben ze hun handen meer dan vol.
 



Recensie(s)
NBD|Biblion recensie
 Deel elf in de langlopende, bestselling fantasy-serie 'Het rad des tijds'; het is duidelijk dat het einde van de serie in zicht is. Vele subplots worden in dit deel afgerond (sommige zelfs wat al te abrupt met een zin of twee) en het toneel wordt gezet voor de eindstrijd tussen goed en kwaad en de definitieve confrontatie tussen Rhand en de Duistere in het afsluitende deel 12. Waren met name de vorige twee delen van de serie pover, in dit boek zit weer vaart en meer plot, zonder te verzanden in oeverloze zijpaden. Een groot stilist zal Jordan nooit worden, maar dit is weer een lezenswaardig boek met actie. Ondanks de verklarende woordenlijst achterin is kennis van de rest van de serie vereist om dit deel te kunnen volgen. Voorin de obligate kaart, die ook in alle andere delen staat. Het boek sluit aan op 'Viersprong van de schemer' (2004)*. Kleine druk.
 
TBS