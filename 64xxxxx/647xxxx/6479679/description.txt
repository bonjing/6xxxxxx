Pinkpop - Geleen The Netherlands June 8th 1981

Acts: New Adventures, U2, Fischer Z, Madness, Michael Schenker Group, UB40, Ian Dury & The Blockheads.

Locatie: Burg. Damensportpark Geleen

Entree: 37,50 (voorverkoop 30,00)

Weer: bewolkt met af en toe een bui

Toeschouwers: 48.000

Presentatie: John Peel

Lineage: Proshot KRO TV > TV Broadcast Cultura TV > Humax IR-Fox C SD Tuner >
Pioneer DVR-555H-S Recorder SP mode harddisk > DVD-R SP mode (Philips DVDR 990) > DVDFab 7 > You

The DVD is NOT chaptered.
NO art work.

Ook dit jaar gaan we dertig jaar terug in de Pinkpop-historie met een ruime samenvatting van editie 12 in 1981.
In het eerste deel reist verslaggever Bram van Splunteren vanuit Engeland mee met zanger Ian Dury (bekend
van hits als 'Sex and drugs and rock 'n roll' en 'Hit me with your rhthm stick') naar het Pinkpop-festivalterrein
want hij zou dat jaar het festival met een daverend optreden met zijn Blockheads afsluiten.
Dat zien we in deel 2 maar niet voor we genoten hebben van: New Adventures (rock uit NL), Fischer Z (New wave rock uit GB),
Madness (ska, GB), Michael Schenker Band (Duitse hard rock), UB40 (reggae, GB) en een piepjong Iers combootje genaamd U2.
Eerder uitgezonden door de KRO op 8 mei 1982.

Het trio New Adventures, troetelkindje van Earring George Kooymans, mag het binnenstromende publiek wakker
schudden met hun flitsende rock & roll. Het prille U2 neemt dan zelfverzekerd bezit van het podium, laat er geen
twijfel over bestaan een mega-act te worden en krijgt er duizenden volgelingen bij. Fischer Z zet het nummer
Red Skies Over Paradise kracht bij door de lucht te bezwangeren met rode wolken maar kan de indruk die haar voorganger heeft gemaakt niet doen vergeten.

Madness doet haar naam eer aan met een knotsgekke set vol stuiterende ska en melodieuze hardrock van de net
afgekickte ex-UFO-gitarist Michael Schenker krijgt de nodige respons met een ere-vermelding voor drumbeest Cozy Powell.
Van ruig naar reggae met UB40 dat vandaag ondubbelzinnig benadrukt geen One In Ten te zijn. Een doodnerveuze Ian Dury
is verrast over het razend enthousiaste publiek dan zijn nummers woord voor woord meezingt en neemt na afloop zichtbaar
geroerd van Jan Smeets een enorme bos bloemen in ontvangst.
(Bron: 25 jaar Pinkpop)

Bono en U2Optreden van U2 U2, waarvan de elpee Boy is verschenen, heeft gisteren eenfantastisch visitekaartje achtergelaten.
Als het Pinkpoppubliek van gisteren representatief is voor Nederlandse popliefhebbers kan een doorbraak van deze Ierse viermansband niet uitblijven...
(Bron: Arnhemse Courant 09-06-1981)

De firma TFA-Electrosound is al jaren verantwoordelijk voor het geluid. Hoofdtovenaar Brian Croft is speciaal eerder naar Geleen
gekomen om nieuwe technische wegen in te slaan, waarbij de zuiverheid van het geluid altijd uit moet tonen boven het aantal decibellen.
Dit jaar zullen de PA-wings bijvoorbeeld in etagevorm worden opgebouwd...
(Bron: OOR Pinkpopkrant 1981)

Pinkpop 1981 was niet uitverkocht. Volgens Marij Somers, een medewerkster van Buro Pinkpop, is de geringere belangstelling
vooral te danken aan het ontbreken van een act die exclusief voor Pinkpop naar Europa was gekomen, zoals bijvoorbeeld de J. Geils Band vorig jaar.
Wel waren er ruim driekeer zoveel Duitse popminnende naar Geleen gekomen...(red: waarschijnlijk voor de Michael Schenker Group)
(Bron: Algemeen Dagblad 10-06-1981)

Terwijl de gemeentelijke reinigingsdienst van Geleen daags na het Pinkpopfestival grote schoonmaak hield in de binnenstad, ruimde
een door Buro Pinkpop gehuurd aannemersbedrijf de rommel binnen de poorten van het Burgemeester Damensportpark op.
Niet minder dan 40.000 kg plastic, papier, etensresten en achtergelaten kledingstukken bedekten als een bonte lappendeken de groene grasmat...
(Bron: De Limburger 10-06-1981)

Optreden van U2 Maar hoe sterk het programma ook ieder jaar is, het geheim van het succes schuilt in de uiterst gezellige sfeer.
Pinkpop, een popfestival waar je je thuisvoelt...
(Bron: Folder Buro Pinkpop 1981)

Madness op Pinkpop 1981 Een stuk ingetogener was UB40. Zij onderbraken hun Britse toer voor een dag om The Pretenders te vervangen,
die de voorkeur gaven aan het voltooien van hun plaatopnamen...
(Bron: Nieuwsblad van het Noorden 09-06-1981)

De Schlagerfestival-achtige finale, waarin Ian Dury in Sex, Drugs & Rock 'n Roll de steun kreeg van leden van Madness
en UB40 liet zien hoe een festival tot een ware happening kan uitgroeien...
(Bron: De Stem 15-06-1981)

De winst van het twaalfde Pinkpop-festival is dit jaar minder geweest dan vorige jaren.
Voor Buro Pinkpop betekent dit dat het komend jaar minder verliesgevende activiteiten georganiseerd kunnen worden.
Hoewel insiders beweren dat de winst dit jaar met anderhalve ton is gedaald, bedraagt die winstdaling volgens
hoofd-organisator Jan Smeets niet meer dan ongeveer 80.000 gulden...
(Bron: Dagblad voor Noord-Limburg 23-06-1981) 