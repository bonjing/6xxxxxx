Dexter Morgan is op de afdeling moordzaken bij de politie in Miami werkzaam als forensisch onderzoeker (bloedpatroonanalist), maar leidt een dubbelleven als seriemoordenaar. Als 3-jarig kind verloor hij op traumatische wijze zijn ouders en werd hij geadopteerd door Harry Morgan, die als politieagent al gauw ontdekte dat Dexter sociopathische neigingen heeft. In plaats van hulp te zoeken, besloot hij zijn stiefzoon te leren hoe hij niet gepakt kan worden en stelde hij een code in: Dexter mag alleen de allerslechtsten op aarde vermoorden, zoals verkrachters en moordenaars die door de mazen van de wet glippen en op vrije voeten rondlopen.

Van Harry heeft Dexter geleerd hoe hij zijn onweerstaanbare drang tot moorden kan kanaliseren en zich in het dagelijkse leven normaal moet gedragen. In seizoen 1 wordt duidelijk hoe Dexters 'hobby' zijn werk beÃ¯nvloedt en andersom. Dexter doet zijn best zo normaal mogelijk over te komen en daarbij hoort ook een partner. In Rita heeft hij de perfecte vriendin gevonden. Zij is mishandeld door haar ex-man en te getraumatiseerd om een seksuele relatie te hebben, iets waar Dexter ook weinig interesse in heeft. Noch Rita, noch zijn (stief)zus Debra, noch zijn collega's weten wie Dexter werkelijk is. Enkel collega James Doakes vermoedt dat Dexter iets achterhoudt en begint zijn eigen speurtocht...

Afleveringen:
1. Dexter
2. Crocodile
3. Popping Cherry
4. Let's Give the Boy a Hand
5. Love American Style 6 Return to Sender
7. Circle of Friends
8. Shrink Wrap
9. Father Knows Best
10. Seeing Red
11. Truth Be Told
12. Born Free