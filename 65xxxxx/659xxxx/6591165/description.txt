K3-Alice in Wonderland 	



Alice in Wonderland: een K3-show voor de kinderen
review door Liselot Van Heirweghe

De musical (K3-show is eigenlijk de correcte term) Alice in Wonderland van Studio 100 ging het afgelopen weekend in wereldpremiÃ¨re. Studio 100 brengt als eerste de 3D-technologie naar het theater, maar verder was er weinig spectaculairs aan hun nieuwste productie.

Als de meisjes van K3 zich vervelen en besluiten om naar de bioscoop te gaan, komt Karen plots terecht in de film Alice in Wonderland. Kristel en Josje volgen haar en samen gaan ze op zoek naar Alice, om haar te waarschuwen voor de gekende gevaren uit Wonderland.

Allereerst is er het Konijn dat steeds te laat komt, een rol voor Jacques Vermeire. Hij zingt behoorlijk, maar zijn articulatie laat te wensen over. Daardoor komt de verstaanbaarheid bij zijn snel (en steeds terugkerend) zangnummer in het gedrang. Koen Crucke speelt een Hoedenmaker en een Rups die beweert een Vlinder te zijn. Hij doet dat goed en de operaster mag zelfs een aantal toonladdertjes zingen. Nicole en Hugo zijn ook van de partij als de tweeling Hier en Nu (nee, die eerste letters zijn geen toeval) en als Hartenkoning en Hartenkoningin. Het is onmogelijk om hen echt als die personages te zien, je ziet steeds Nicole en Hugo in een (zoals gewoonlijk) kleurrijk kostuum. Dat is ook niet moeilijk als de show vol zit met verwijzingen naar hun Songfestivalverleden en als je ze zelfs even \"Goeiemorgen, morgen\" laat zingen.

Het ensemble mag er dan weer wel wezen. Helaas krijgen ze niet wat ze verdienen: een groter aandeel en een mooi speel- en dansvlak. Door de 3D-projecties moeten cast en ensemble immers vooraan op het podium blijven. Wij zien een diepte in het decor als we ons 3D-brilletje opzetten, maar de cast kan daar helaas niet inlopen. Ook jammer is het verloren gaan van de juiste 3D-effects als je opzij in de zaal zit. De projecties lijken vager en onscherper en komen niet op de juiste plaats te \'hangen\'. Dat is vooral jammer omdat de meeste projecties wel mooi afgewerkt zijn. Het sprookjesboek dat bij aanvang van het tweede deel in de lucht zweeft terwijl K3 ondertussen op het podium de titelsong Alice in Wonderland staat te zingen, is een prachtige vondst. De grootste teleurstelling is een onderwaterprojectie. Het is geen sinecure om K3 te laten zwemmen op een podium zonder decor, maar een volledig (en dus niet live gezongen) nummer projecteren gaat net een brug te ver.

Het is in het stuk soms echt zoeken naar een link met het originele verhaal van Lewis Carroll. De nadruk ligt namelijk niet op Alice (die we trouwens maar helemaal op het einde te zien krijgen), maar op K3. Met het zoeken naar manieren om K3 in het verhaal te verweven, is de logica soms mee verdwenen. Ook de humor laat wat te wensen over. Er zijn een aantal leuke mopjes en een aantal grappige verwijzingen naar de media die alleen de ouders zullen begrijpen, maar over het algemeen zijn de grappen op het randje van flauw. De liedjes lijken dan weer van een K3-album te komen. Er zitten een paar goede en catchy nummers in, maar die dragen niet veel bij tot het verhaal.

Waar de vorige musicals van Studio 100 best goede producties waren, kan je Alice in Wonderland zelfs moeilijk een musical te noemen. Dit is gewoon een K3-show met een paar extraatjes. Een show die kindjes leuk zullen vinden omdat ze oog in oog staan met hun idolen en omdat ze een raar brilletje mogen opzetten, en die de papa\'s en mama\'s leuk zullen vinden omdat ze hun gelukkige kindjes zien. De musicalliefhebber komt echter met een K3-deuntje in zijn hoofd, maar vooral met erg grote honger buiten.

Alice in Wonderland is nog tot en met 25 april te zien in de Koningin Elisabethzaal in Antwerpen. In juli wordt de voorstelling hernomen. Informatie en tickets via www.aliceinwonderland.be





Category..........: Video
Format............: DVD5
Source............: Retail DVD9
Subtitle..........: No Subs
Genre.............: Family Kinderfilm
Language..........: Dutch DD5.1 2.0
Menu......... ....: Yes
Extra.............: Yes
  http://www.k3.be/
 	

@@@@@@@@@@@@@@@@@@@@@@@@@@@@@@@

Kom ook eens kijken :
 
http://www.black-sam.org