Wat zijn de uitdagingen waar Nederland de komende jaren voor staat? Wat zijn de grote thema's van deze tijd? Zijn er nog idealen om voor te vechten â€” en hebben overheid en politiek daar nog een rol in? 
In deze bundel bespreken 21 jonge denkers problemen, dilemma's en oplossingen van een samenleving die zich sneller ontwikkelt dan ooit tevoren. Waarin het niet langer draait om meer economische groei, maar om een beter leven. Haroon Sheikh pleit voor het opnieuw inbedden van de economie in de Nederlandse traditie en cultuur. Marike Stellinga stelt dat de overheid meer kapot maakt dan ons lief is en Farid Tabarki dat het algemeen belang vaak beter individueel gerealiseerd kan warden. Thierry Baudet pleit ervoor dat gemeenten verkiezingen uitschrijven wanneer dat hen past, zodat die weer over de lokale politiek gaan. 
Het is maar een greep uit de rijke inhoud van Dappere nieuwe wereld. Een boek vol eye-openers, verrassende opvattingen en geluiden van denkers die in het publieke debat een steeds prominentere plaats opeisen. Een generatie die geen angst heeft voor een samenleving vol diversiteit, internationale afhankelijkheden en ongekende mogelijkheden. 