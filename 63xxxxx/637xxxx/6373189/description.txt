De Racoon cd 'Liverpool Rain' wordt begin mei 2011 gereleased. De 11 nieuwe nummers op Liverpool Rain werden geproduceerd door Wouter Van Belle, die eerder zijn sporen verdiende met onder andere de succesvolle debuutplaat van Novastar, maar ook met andere Belgen zoals Flip Kowlier, Yevgueni en Axelle Red.
 
Voor de heren van Racoon was dit werkelijk a dream come true: de band trok naar Londen om de arrangementen voor dit album in de befaamde Abbey Road Studio op te nemen met het London Chamber Orchestra. Artwork van het album en de daarvan afkomstige singles is gebaseerd op een kunstwerk van de Belgische kunstenaar Rene Magritte.
 
Liverpool Rain is inmiddels het vijfde studio album van onze favoriete Zeeuwen. De band scoorde enorme hits met o.a. Love You More en Laugh About It en het album Another Day behaalde Dubbel Platinum, maar ook de opvolger daarvan, Before You Leave uit 2008, was goed voor een Edelmetalen status.

Tracklist
 1. 2014
 2. No Mercy
 3. Took A Hit
 4. Freedom
 5. Liverpool Rain
 6. Little Down On The Upside
 7. Don't Hold Me Down
 8. Happy Thoughts
 9. No Story To Tell
 10. Don't Give Up The Fight
 11. Better Be Kind

