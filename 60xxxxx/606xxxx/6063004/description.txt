Iedereen die te maken heeft met softwareontwikkeling kent het spanningsveld tussen business en ICT. Requirements zijn daarbij een kritieke succesfactor. Hoe krijg je de juiste requirements boven water? Hoe manage je de verwachtingen van de business? Hoe leg je de requirements eenduidig vast? Hoe voorkom je scope creep? Deze en andere vragen staan in het Handboek Requirements centraal.

De auteur plaatst bestaande methoden en technieken in perspectief en geeft handvatten voor de praktische uitvoering ervan. In het boek geeft ze inzicht in de vele facetten van het vakgebied zoals de verschillende typen requirements, het requirementsproces, de belanghebbenden, de producten en de technieken. De auteur maakt hierbij gebruik van best practices op het gebied van Requirements Development en Requirements Management.

Het handboek is onmisbaar voor diegenen die requirements opstellen en managen. Door de diepgaande beschrijving, de vele voorbeelden en de praktische tips is de stof direct toepasbaar in de praktijk.