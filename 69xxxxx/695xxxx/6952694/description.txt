Verenigde Staten
Drama / Romantiek
101 minuten

geregisseerd door Adam Shankman
met Shane West, Mandy Moore en Peter Coyote

Landon (Shane West) is de populaire jongen op school die samen met zijn bende iedereen die niet aan hun standaardnormen voldoet beledigt. Echter wanneer Landon en zijn bende op een nacht een grap willen uithalen met een jongen, loopt deze serieus uit de hand en komt de jongen in het ziekenhuis terecht. Als straf moet Landon les geven aan jonge probleemstudenten en ook meespelen in het lentetoneelstuk, dit zou hem terug met beide voeten op de grond moeten zetten. Zo leert hij Jamie (Mandy Moore) kennen bij wie hij schoorvoetend om hulp gaat vragen bij deze activiteiten. Jamie, dochter van de plaatselijke dominee, is serieus, conservatief en alles behalve eigentijds maar met een ijzersterk geloof. Tegen zijn eigen verwachtingen in wordt Landon al heel snel verliefd op Jamie, die over een levensvreugde beschikt die hij nooit voor mogelijk hield. Maar het is niet gemakkelijk, Jamie heeft zo haar eigen redenen om de liefde te ontvluchten tot het onmogelijk wordt deze nog langer te ontkennen.
