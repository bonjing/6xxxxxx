De Armeense genocide

De keuze van Dekeyser (Belgie)
The Hidden Holocaust (1992) - The Armenian Genocide
Documentare over de Armeense Genocide (Dir. Michael Jones)

In Turkije ontkent de overheid de 'Armeense genocide', de moorden op Armeniers in de periode 1895-1923 die volgens veel historici meer dan een miljoen slachtoffers maakte. De Turkse overheid zegt dat er misdrijven zijn gepleegd, ook door militairen, maar dat van een vooropgezet plan tot uitroeiing geen sprake was. Verschillende Turkse historici en Turkse activisten die pleitten voor openlijke discussie over de genocide, zoals Taner Akcam en Akin Birdal, zijn juridisch vervolgd. Voor hen heeft Amnesty actie gevoerd. De Turks-Armeense journalist Hrant Dink (1954-2007) werd bij het kantoor van zijn krant in Istanbul vermoord, waarschijnlijk op bevel van nationalistische leiders. Voor zijn artikelen waarin hij de Armeense genocide aan de kaak stelde was hij meermalen vervolgd op grond van artikel 301 van de Turkse Strafwet, dat 'belediging van het Turks-zijnâ€™ strafbaar stelt.
De historische massamoorden zijn door veel regeringen en internationale wetenschappelijke organisaties uitdrukkelijk als genocide aangemerkt, omdat beschikbare documentatie wijst op directe betrokkenheid van toenmalige kabinetsleden en legerleiding bij gewelddadige acties die een massale sterfte van de Armeense bevolking beoogden. In Zwitserland werd begin 2007 een Turkse journalist veroordeeld die de Armeense genocide ontkende; Zwitserland heeft wetgeving die ontkenning van genocide strafbaar stelt. Het Franse parlement aanvaardde eind 2006 een wetsvoorstel dat ontkenning van de Armeense genocide strafbaar stelt.
Amnesty meent dat de Franse wet niet van kracht moet worden, omdat de vage bewoordingen kunnen leiden tot beperkingen aan de vrijheid van meningsuiting en informatie. Amnesty heeft zich er nooit over uitgesproken of de massamoorden op Armeniers als 'genocide' kunnen worden aangemerkt. De term bestond nog niet ten tijde van deze massamoorden: ze dateert van 1944. (Wel werd op 24 mei 1915, in een verklaring van de geallieerden aangaande de Armeniwrs, voor het eerst de term 'misdrijven tegen de menselijkheid' gebruikt.)
 
http://www.amnesty.nl/mensenrechten/encyclopedie/armeense-genocide 
http://www.michaelparenti.org/HiddenHolocaust.html 
http://www.armeensegenocide.info 
http://www.armenian-genocide.org