Ramses (Hans Teeuwen) is een sullige twintiger die al acht jaar in een commune verblijft in Limburg. Van top tot teen doorboord met piercings en gekleed in een vormloos gewaad houdt hij zich daar bezig met de leer van Kahn-Goeroe. Vlak voor zijn nogal pijnlijke (genitale) initiatie verschijnt zijn zus Natasha (Van Kooten) ten tonele met het bericht dat hun vader (Mascini) op sterven ligt in Amsterdam. Samen gaan ze naar de hoofdstad waar Ramses kennismaakt met het vrouwelijk geslacht Ã©n met een Palestijnse profeet in de Bijlmer die het dak van zijn flat heeft ingericht als landingsplaats voor de Messias.